her şey boş, bomboş, bomboş diyor vaiz.
ne kazancı var insanın,
güneşin altında harcadığı onca emekten?
kuşaklar gelir, kuşaklar geçer,
ama dünya sonsuza dek kalır.
güneş doğar, güneş batar,
hep doğduğu yere koşar.
rüzgar güneye gider, kuzeye döner,
döne döne eserek,
hep aynı yolu izler.
bütün ırmaklar denize akar,
yine de deniz dolmaz.
ırmaklar hep çıktıkları yere döner.
her şey yorucu,
sözcüklerle anlatılamayacak kadar.
göz görmekle doymuyor,
kulak işitmekle dolmuyor.
önce ne olduysa, yine olacak.
önce ne yapıldaysa, yine yapılacak.
güneşin altında yeni bir şey yok.
var mı kimsenin,
"bak bu yeni!" diyebileceği bir şey?
her şey çoktan, bizden yıllar önce de vardı.
geçmiş kuşaklar anımsanmıyor,
gelecek kuşaklar da
kendilerinden sonra gelenlerce anımsanmayacak.